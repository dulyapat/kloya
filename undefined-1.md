# การเข้าสู่ระบบหลังบ้าน

#### การเข้าสู่ระบบควบคุม \(Admin Area\)

การเข้าสู่ระบบไปยังส่วนควบคุม \(Admin Area\) ในการติดตั้งแบบมาตรฐาน คุณสามารถเข้าได้โดยกรอก url “/wp-admin” ต่อท้ายโดเมนเนมของเว็บไซต์คุณ เช่น

www.example.com/wp-admin

ระบบจะ Redirect คุณไปยังหน้าสำหรับเข้าสู่ระบบ \(wp-login.php\)

![](https://wpman.org/wp-content/uploads/2018/02/login-1-1024x567.png)

กรอกชื่อผู้ใช้ \(Username\) หรือ ที่อยู่อีเมล \(Email Address\) และรหัสผ่าน \(Password\) ของคุณให้ถูกต้อง และกดปุ่ม “เข้าสู่ระบบ” \(Log In\)

หากต้องการให้จำการเข้าสู่ระบบนี้ไว้ คุณสามารถติ๊กเลือกที่ช่อง “บันทึกการใช้งานของฉัน” \(Remember Me\) คุณจะอยู่ในระบบโดยไม่ต้องกลับมาเข้าสู่ระบบอีกครั้ง

หากคุณกรอกข้อมูลถูกต้อง ระบบจะเข้าไปสู่หน้าควบคุม \(Dashboard\) เพื่อจัดการระบบต่อไป

![](https://wpman.org/wp-content/uploads/2018/02/dashboard-1024x567.png)

### ลืมรหัสผ่านต้องทำอย่างไร?

คุณสามารถเข้าไปขอรหัสผ่านใหม่ได้โดย พิมพ์ url “/admin” หรือ “/login” ต่อท้ายโดเมนเนมของเว็บไซต์คุณเพื่อเข้าสู่ระบบหลังบ้าน หลังจากนั้นระบบจะ Redirect คุณไปยังหน้าสำหรับเข้าสู่ระบบ \(wp-login.php\)

ต่อจากนั้นให้ไปที่ “คุณจำรหัสผ่านไม่ได้” \(Lost your password?\) ด้านล่างของกล่องเข้าสู่ระบบ

![](https://wpman.org/wp-content/uploads/2018/02/forget-password.png)

จากนั้นจะไปที่หน้าให้กรอกชื่อผู้ใช้หรืออีเมลของคุณ คุณจะได้รับลิงก์เพื่อสร้างรหัสผ่านใหม่ทางอีเมล

![](https://wpman.org/wp-content/uploads/2018/02/forget-password-2-1024x535.png)

หลังจากนั้นระบบจะทำการส่งลิงก์ยืนยันไปยังอีเมลของคุณที่ลงทะเบียนไว้ เช็คอีเมลของคุณและกดลิงก์ยืนยัน

![](https://wpman.org/wp-content/uploads/2018/02/lost-password-email.png)

ระบบจะนำคุณมายังหน้าสำหรับตั้งรหัสผ่านใหม่ ให้คุณกรอกรหัสผ่านที่ต้องการตั้งใหม่ และกด “ล้างค่ารหัสผ่าน” \(Reset Password\)

![](https://wpman.org/wp-content/uploads/2018/02/forget-password-3-1024x567.png)

หลังจากนั้นคุณสามารถเข้าสู่ระบบได้โดยรหัสผ่านที่ตั้งขึ้นใหม่ได้ทันที

