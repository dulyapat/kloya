# การเพิ่มหมวดหมู่บทความ

หมวดหมู่ \(Category\) คือการจัดกลุ่ม ของเนื้อหาเพื่อให้สามารถแสดงผลได้อย่างเหมาะสม ทุกบทความจะต้องมีหมวดหมู่เสมอ หากไม่มีการกำหนดหมวดหมู่เรื่องหลักไว้ WordPress จะกำหนดให้เป็น Uncategorized

1. วิธีการเพิ่มหมวดหมู่ \(Category\)

ไปที่เมนู เรื่อง –&gt; หมวดหมู่

![](https://wpman.org/wp-content/uploads/2018/02/Screen-Shot-2018-02-17-at-10.34.40-AM-1024x734.png)

จะพบหน้าเมนู สร้างหมวดหมู่ใหม่ โดยมีข้อมูลให้กำหนดได้ ดังนี้

* ชื่อ \(จะใช้ในการแสดงผลชื่อหมวดหมู่\)
* Slug \(คือการเขียนชื่อเว็บใหม่ให้เป็น URL-friendly ดังนั้นจะถูกเขียนออกมาในรูปตัวอักษรตัวเล็ก และมีเพียงตัวอักษร, ตัวเลข, และ hyphens \(ขีดกลาง\) \)
* หมวดหมู่หลัก \(เราสามารถกำหนด ลำดับชั้นของหมวดหมู่ได้ เช่น อาจจะกำหนด หมวดหมู่ _อาหาร_ และภายใต้หมวดหมู่ _อาหาร_ ก็สามารถกำหนด _อาหารไทย_ และ _อาหารต่างชาติ_ เป็นหมวดหมู่ย่อยได้\)
* คำขยายความ \(ใช้เพื่อขยายความหมวดหมู่ให้ชัดเจนยิ่งขึ้น คำขยายความอาจจะไม่แสดงขึ้นมาทุกครั้ง แต่บางธีมก็อาจจะนำมันมาแสดงด้วย\)

![](https://wpman.org/wp-content/uploads/2018/02/Screen-Shot-2018-02-17-at-10.35.47-AM-1024x519.png)

สร้างหมวดหมู่ใหม่ โดยกรอกข้อมูลเข้าไป แล้วจากนั้น คลิกที่ปุ่ม สร้างหมวดหมู่ใหม่

![](https://wpman.org/wp-content/uploads/2018/02/Screen-Shot-2018-02-17-at-11.07.56-AM-878x1024.png)

2. การแก้ไขหมวดหมู่ \(Category\)

ในกรณีที่ต้องการแก้ไขหมวดหมู่ ให้เลื่อนเมาส์ไปวางที่ชื่อ หมวดหมู่ที่ต้องการแก้ไข จะมีเมนูขึ้นมาให้เลือก คือ แก้ไข \| แก้ไขอย่างเร็ว \| ลบ และ ดู

![](https://wpman.org/wp-content/uploads/2018/02/Screen-Shot-2018-02-17-at-11.11.49-AM-1024x616.png)

เมื่อเลือกเมนู แก้ไข จะมีหน้าจอให้สามารถแก้ไขหมวดหมู่ได้ โดยสามารถแก้ไขค่าต่างๆ ที่เราได้ทำการกำหนดไว้ ตอนสร้างหมวดหมู่

![](https://wpman.org/wp-content/uploads/2018/02/Screen-Shot-2018-02-17-at-11.14.48-AM-1024x626.png)

เมื่อเลือกเมนู แก้ไขอย่างเร็ว จะมีช่องให้แก้ไขเฉพาะ ชื่อ และ slug ของหมวดหมู่เท่านั้น

![](https://wpman.org/wp-content/uploads/2018/02/Screen-Shot-2018-02-17-at-11.16.04-AM-1024x598.png)

เมื่อเลือก ลบ จะเป็นการลบหมวดหมู่นั้นๆ แต่จะไม่ลบเรื่อง ทั้งนี้เรื่องจะต้องมี _หมวดหมู่เรื่องหลัก_ เสมอ โดยค่าพื้นฐานที่ WordPress กำหนดไว้คือ Uncategorized

หมายเหตุ : จะไม่สามารถลบ _หมวดหมู่เรื่องหลัก_ ได้ หากต้องการจะลบต้องไปเปลี่ยน _หมวดหมู่เรื่องหลัก_ ก่อน โดยไปที่เมนู ตั้งค่า –&gt; การเขียน

![](https://wpman.org/wp-content/uploads/2018/02/Screen-Shot-2018-02-17-at-1.29.39-PM-1024x1004.png)

จะพบกับ หน้าจอ การตั้งค่าการเขียน ให้เลือก หมวดหมู่เรื่องหลัก เป็นอย่างอื่นก่อน แล้วคลิกที่ปุ่ม บันทึกการเปลี่ยนแปลง

![](https://wpman.org/wp-content/uploads/2018/02/Screen-Shot-2018-02-17-at-1.31.55-PM-1024x673.png)

3.การแสดงหมวดหมู่ \(Category\)

เราสามารถนำหมวดหมู่ ไปแสดงผลที่ Sidebar ได้โดยใช้วิดเจ็ต หมวดหมู่ ให้ไปที่เมนู รูปแบบเว็บ –&gt; วิดเจ็ต ภายใต้ Sidebar \(ด้านขวามือ\) ให้เลือก หมวดหมู่ และกำหนดข้อมูล ดังนี้

หัวข้อ : \(หัวข้อที่จะใช้แสดงใน Sidebar\) และยังมีตัวเลือกในการแสดงผล \(ขึ้นอยู่กับธีมด้วย\) ว่าต้องการกำหนดรูปแบบในการแสดงผล หรือไม่

* แสดงผลแบบ drop down
* แสดงจำนวนเรื่อง
* แสดงชั้น

![](https://wpman.org/wp-content/uploads/2018/02/Screen-Shot-2018-02-17-at-11.20.00-AM-1024x710.png)

นอกจากนี้ เรายังสามารถใช้ หมวดหมู่เป็น เมนู ได้ด้วย โดยการไปที่ รูปแบบเว็บ –&gt; เมนู

![](https://wpman.org/wp-content/uploads/2018/02/Screen-Shot-2018-02-17-at-1.40.34-PM-1024x793.png)

จะมีหน้าจอ เมนูให้เลือก โดยคลิกที่แก้ไขเมนู –&gt; หมวดหมู่

* คลิกที่ช่องหน้าหมวดหมู่ที่เราต้องการ
* คลิกที่ปุ่ม เพิ่มลงเมนู
* เมื่อหมวดหมู่ไปอยู่ในโครงสร้างเมนู ด้านขวาแล้วให้คลิกที่ปุ่ม บันทึกเมนู

![](https://wpman.org/wp-content/uploads/2018/02/Screen-Shot-2018-02-17-at-1.43.00-PM-1024x612.png)

จากนั้น เมื่อกลับไปดูที่หน้าเว็บ จะเห็นเมนู ของหมวดหมู่เพิ่มขึ้นมา

![](https://wpman.org/wp-content/uploads/2018/02/Screen-Shot-2018-02-17-at-11.53.58-AM-1024x484.png)

