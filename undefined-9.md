# การใช้งานไฟล์สื่อ

ไฟล์สื่อ \(Media\) คือไฟล์ประเภทต่างๆที่ต้องถูกอัพโหลดขึ้นไปบนเว็บไซต์ก่อนที่จะถูกใช้งาน ยกตัวอย่างเช่น รูปภาพ ไฟล์เสียง วีดีโอ หรือไฟล์เอกสารประเภทต่างๆ ผู้ดูแลเว็บไซต์สามารถจัดการไฟล์สื่อได้โดยหลังจากที่เข้าสู้ระบบแล้วให้เลือกเมนู “สื่อ” ทางด้านซ้ายมือ

![](https://wpman.org/wp-content/uploads/2018/02/wpman-media-01.png)

จากหน้า “คลังไฟล์สื่อ” ผู้ดูแลเว็บไซต์สามารถเริ่มต้นอัพโหลดไฟล์ได้โดยคลิ๊กที่ปุ่ม “เพิ่มไฟล์ใหม่” ด้านบน

![](https://wpman.org/wp-content/uploads/2018/02/wpman-media-02.png)

การเลือกไฟล์เพื่ออัพโหลดสามารถทำได้ 2 วิธี คือ

1 คลิ๊กที่ปุ่ม “เลือกหลายไฟล์” เพื่อเปิดหน้าต่าง file explorer ของระบบ \(win, mac, linux\) แล้วเลือกไฟล์ที่ต้องการ และสามารถ กดปุ่ม ctrl \(หรือ command\) ค้างไว้เพื่อเลือกหลายไฟล์

![](https://wpman.org/wp-content/uploads/2018/02/wpman-media-04.png)

2 ลากไฟล์ที่ต้องการอัพโหลดมายังพื้นที่ภายในเส้นประ \(drag and drop\) เพื่ออัพโหลดไฟล์

_หมายเหตุ : ตรวจสอบขนาดของไฟล์ที่ต้องการอัพโหลดให้มีขนาดเล็กกว่า “ขนาดไฟล์อัพโหลดใหญ่ที่สุด” เพื่อหลีกเลี่ยงปัญหาในการอัพโหลด_

![](https://wpman.org/wp-content/uploads/2018/02/wpman-media-05.png)

คลังไฟล์สื่อสามารถแสดงไฟล์ได้ 2 รูปแบบคือ แบบภาพตัวอย่าง \(thumbnail\) และ แบบรายชื่อ \(list\) โดยแบบรายชื่อจะมีการแสดงข้อมูลประกอบดังนี้

* ไฟล์ – ชื่อไฟล์
* ผู้เขียน – ชื่อ user ที่อัพโหลด
* อัพโหลดไปที่ – post หรือ page ทีเอารูปนี้ไปใช้
* ความเห็น – คำอธิบายไฟล์
* วันที่อัพโหลด – อัพโหลดมานานแค่ไหนแล้ว

![](https://wpman.org/wp-content/uploads/2018/02/wpman-media-07.png)

โดยผู้ดูแลเว็บไซต์สามารถค้นหาไฟล์ที่อยู่บนเว็บได้จากช่อง “ค้นหารายการไฟล์สื่อ” หรือสามารถเรียงลำดับได้ตามหัวข้อต่างๆที่ได้กล่าวไว้ด้านบน

![](https://wpman.org/wp-content/uploads/2018/02/wpman-media-08.png)

เมื่อเลื่อนเมาท์ไปอยู่บนแถวของแต่ละไฟล์ จะแสดงเมนูย่อยเพื่อให้สามารถแก้ไขข้อมูลของแต่ละไฟล์ได้ดังนี้

* แก้ไข – เพื่อเข้าไปแก้ไขข้อมูลของไฟล์ เช่น การเปลี่ยนชื่อไฟล์ การเขียนคำบรรยาย และ ใส่ข้อมูล alt

![](https://wpman.org/wp-content/uploads/2018/02/wpman-media-10.png)

* ลบอย่างถาวร – ลบทีละไฟล์ออกจากเว็บ
* ดู – กดเพื่อดูภาพใหญ่

ผู้ดูแลเว็บไซต์สามารถจัดการหลายไฟล์ในครั้งเดียวด้วยการเลือก check box หน้าไฟล์ที่ต้องการ หลังจากนั้นให้ เลือกคำสั่งจาก drop down เมนูด้านบน และกดปุ่ม “ทำงาน” เพื่อทำคำสั่ง

![](https://wpman.org/wp-content/uploads/2018/02/wpman-media-12a.png)

